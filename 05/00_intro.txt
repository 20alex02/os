# Řetězce, cesty, ‹openat›

V této kapitole budeme pracovat se záznamy proměnné délky. Důležitým
speciálním případem pak bude práce s řetězci a jejich kódováním.¹

Ukázky:

 1. ‹strings›  – základy práce s řetězci a textem,
 2. ‹dirs›     – nalezení / otevření obyčejného souboru,
 3. ‹acrostic› – řetězec prvních písmen každého řádku.

Přípravy:

 1. ‹long›  – nalezení nejdelšího řádku,
 2. ‹read›  – čtení záznamů oddělených specifickým bajtem,
 3. ‹cat›   – načtení souboru se jmény souborů pro spojení,
 4. ‹kvsd›  – slovníkový server s úložištěm v souborovém systému,
 5. ‹kvchk› – ověření přítomnosti klíče a asociované hodnoty,
 6. ‹kvget› – dávkové stažení (linked list klíčů na vstupu).

## Systémová volání

V této kapitole přidáme systémové volání ‹openat›, které nám umožní
získat popisovač pro existující obyčejný soubor, nebo takový soubor
i vytvořit. Jinak budeme používat hlavně již dobře známá volání
‹read› a ‹write› (jak ke komunikaci, tak k zápisu a čtení dat
z obyčejných souborů). Také budeme samozřejmě potřebovat voláni
‹close›, kterým popisovač uzavřeme (a uvolníme tím alokované
zdroje).

### ‹openat›

Pro vytvoření popisovače existuje několik systémových volání, ze
kterých si tento týden ukážeme to nejdůležitější. Má 3 pevné a 1
volitelný parametr:

 1. ‹int fd› je již existující popisovač, který je svázán «se
    složkou», vůči které budeme uvádět «cestu» – lze použít
    symbolickou hodnotu ‹AT_FDCWD›, která označuje tzv. pracovní
    složku,
 2. ‹const char *path› je řetězec (ukončený nulou), který udává
    název, případně cestu (oddělovačem je znak ‹/›) k souboru, se
    kterým hodláme pracovat,
 3. ‹int flags› je bitová kombinace příznaků – budou nás pro tuto
    chvíli zajímat symbolické hodnoty:
    ◦ ‹O_RDONLY›, ‹O_WRONLY› a ‹O_RDWR›, které určí jaké operace
      plánujeme později se souborem provádět,
    ◦ ‹O_CREAT› která nám umožní vytvořit nový obyčejný soubor,
 4. ‹int mode› dodáváme pouze tehdy, když může operací vzniknout
    nový soubor (zejména obsahuje-li parametr ‹flags› příznak
    ‹O_CREAT›).

## Knihovní funkce

 • ‹malloc›, ‹realloc›, ‹free›
